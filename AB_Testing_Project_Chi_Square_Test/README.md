
### A/B Testing - Montana State University Kütüphanesi Websitesi Buton Performanslarının Karşılaştırılması
A/B testi, bir ürünün, yöntemin veya hizmetin iki versiyonunu karşılaştırarak hangisinin daha iyi performans gösterdiğini belirlemek için kullanılan bir tekniktir. 

Genellikle web sitesi tasarımını, uygulama tasarımını, reklamcılığı, fiyatlandırmayı ve kullanıcı deneyiminin diğer yönlerini geliştirmek için kullanılır.

2 grup karşılaştırmasında temel amaç, olası farklılıkların şans eseri ortaya çıkıp çıkmadığını test etmektir.

______________________________


### 1. İŞ PROBLEMİ / PROJE HEDEFİ

Montana State University Kütüphanesi, öğrencilerin kitap ve makale bulmak için kullandığı bir web sitesine sahiptir.

Web Analizi, "Interact" (Etkileşim) düğmesinin, ironik bir şekilde, neredeyse hiç etkileşimi olmadığını göstermektedir. Performansı ölçmenin yolu, tıklama oranı (click-through rate = CTR) ile yapılır.

Bu projenin temel amacı, Montana State University web sitesindeki "Interact" butonundaki farklı metinlerin CTR'sini (tıklama oranı) test etmek için bir A/B Testi gerçekleştirmektir.

Web sitesi ekibi, "Interact" (Etkileşim) butonuna karşı test etmek için 4 farklı yeni sürüm/metin belirledi: Connect, Learn, Help, Services.


<img width="1000" alt="Screen Shot 2023-04-22 at 6 42 57 PM" src="https://user-images.githubusercontent.com/90986708/233796469-6bb38ade-83e8-4915-ae69-92efefd4a713.png">


______________________________

### 2. PROJE AŞAMALARI

1. İş Problemi     (Business Problem)
2. Veriyi Anlama & Hazırlama   (Data Understanding & Preparing)
3. A/B Testing     (Ki-Kare Testi / Chi-square Test)

______________________________

### 3. PROJE SONUÇLARI

Yapılan hipotez testleri sonucunda, Services ve Connect butonları, diğer 3 butona göre istatistiksel olarak anlamlı bir performans farkı göstermiştir.

Ancak Services ve Connect butonları arasında dönüşüm açısından istatistiksel olarak anlamlı bir fark yoktur.
(Yani, bu 2 buton arasında belirgin bir performans farkı gözlemlenmemiştir. Görülen farklılıklar tesadüften kaynaklanmaktadır.)

__________________________________

#### Öneriler:
- Services ve Connect'in tıklanma oranı (click-through rate = CTR), diğer butonlara göre daha iyidir (ve Services butonunun tıklanma oranı daha yüksektir.).
- Ancak bu 2 sürümün de tıklama alma olasılığı eşit olup, gözlemlenen farklılıklar şans eseridir. Bundan sonra sadece bu iki versiyona odaklanabiliriz.

Aşağıdaki sebeplerden dolayı kütüphanenin ana sayfasının değiştirilmesi ve tasarımın "Services" butonu ile kullanıma sunulması önemle tavsiye edilir:
- Services, tüm seçenekler arasında en iyi tıklama oranını (click-through rate = CTR) gösterir.
- Services sürümünde, Ana sayfaya dönüş oranı (Homepage-return rate) daha düşük olduğundan, istedikleri kullanıcılara bilgi verme konusunda daha iyidir.
- Öğrenciler Connect yerine Services sürümünü daha çok sevdiklerini belirtmişlerdir.


